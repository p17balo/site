Ο Ντέμης Χασάμπης είναι κυπριακής καταγωγής και ήταν ένας από τους ιδρυτές της Deep Mind. 
Μετά την απόκτηση του διδακτορικού του, συνέχισε την έρευνα σχετικά με την νευροεπιστήμη και τεχνητή νοημοσύνη ως επισκέπτης ακαδημαϊκός στο Τεχνολογικό Ινστιτούτο της 
Μασσαχουσέτης και στο πανεπιστήμιο του Χάρβαρντ. Μια από τις πλέον σημαντικές δημοσιεύσεις που έκανε κατά το διάστημα αυτό, ήταν η μελέτη στην οποία έδειξε πως οι
ασθενείς με βλάβη στον ιππόκαμπο του εγκεφάλου, κάτι που προκαλεί αμνησία, δεν έχουν την δυνατότητα να φανταστούν τον εαυτό τους σε νέες εμπειρίες, 
κάτι που συνέδεσε την δημιουργική διαδικασία της φαντασίας με την αναδημιουργική διαδικασία της επαναφοράς της επεισοδιακής μνήμης. Βάσει της μελέτης αυτής, 
καθώς και της συνέχισης της σε σχέση με την λειτουργική απεικόνιση μαγνητικού συντονισμού, ο Χασάμπης ανέπτυξε ένα νέο θεωρητικό μοντέλο της επεισοδιακής μνήμης 
ταυτοποιώντας την κατασκευή σκηνικών -παραγωγή και διατήρηση στην μνήμη μια σύνθετης και συμπαγούς κατάσταστης-, 
ως κεντρική διαδικασία η οποία βρίσκεται πίσω και από την μνήμη και από την φαντασία. Το έργο του αυτό, έλαβε ευρεία κάλυψη από τα διεθνή ΜΜΕ και κατατάχθηκε
ως μια από τις 10 πιο σημαντικές επιστημονικές ανακαλύψεις από το περιοδικό Science.
